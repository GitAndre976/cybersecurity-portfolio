# cybersecurity-portfolio
Portfolio progetti cybersecurity
La Cybersecurity è una materia che si occupa della sicurezza dei dati e degli asset in generale. Nell'era moderna le informazioni digitali e le componenti fisiche che incorporano queste informazioni sono diventati beni preziosi da proteggere. Ogni azienda, istituzione, individuo del nuovo millennio possiede ormai dati, informazioni, sulle proprie attività, sui propri andamenti, su beni e servizi e tecnologie che devono essere protetti da occhi non legittimati, da malintenzionati e da eventuali danni o influenze negative. 
La sicurezza informatica (cybersecurity) racchiude tutti i metodi per salvaguardare queste informazioni e queste tecnologie. Per esempio, metodi come l'MFA garantiscono una maggiore sicurezza di accesso alle informazioni e isolano gruppi di informazioni che possono essere ritenute sensibili, importanti, e quindi da precludere ad utenti non autorizzati. Altri metodi come lo stabilire privilegi garantiscono solo a determinati utenti l'accesso a gruppi di informazioni, ad esempio, solo agli amministratori informazioni riguardanti le strutture dei database o solo agli agenti delle vendite informazioni riguardanti i prezzi ed eventualmente i costi e gli andamenti di mercato. La sicurezza si basa anche sulla protezione fisica degli asset e quindi prevede anche tecnologie come sensori, telecamere di sorveglianza e altri dispositivi di controllo che, uniti a strumenti di controllo digitale, forniscono dati sull'accesso ad aree e tecnologie riservate solo a personale autorizzato.
Gli attacchi da remoto, cosiddetti attacchi cibernetici, da parte di hacker sono molto comuni e rappresentano una minaccia reale ed attiva all'operatività di entità commerciali e sociali. Attacchi di ingegneria sociale come il phishing e l'utilizzo di ransomware sono solo esempi di quanto soggetti malintenzionati possano danneggiare fortemente intere organizzazioni sottraendo informazioni preziose e denaro. Molti attacchi di questo tipo sono passati alla storia per aver sottratto sorprendenti somme di denaro a grandi organizzazioni prive delle corrette protezioni. Tutto questo ci insegna che per prevenire e difendersi da questi eventi negativi molte nuove strategie devono essere pensate ed applicate, come ad esempio l'utilizzo dell'hacking difensivo, ossia un paradigma secondo il quale personale altamente addestrato si finge un hacker malintenzionato e cerca di manomettere i sistemi di sicurezza, scoprendo così eventuali vulnerabilità difensive e, possibilmente, prevenendo quindi intrusioni capaci di sfruttare tali lacune immunitarie.
L'instaurazione di politiche di comportamento all'interno delle organizzazioni è un modo per prevenire vulnerabilità, educando il personale interno e gli utenti esterni ad un corretto utilizzo di strumenti e tecnologie che compongono la struttura dell'organizzazione.
In definitiva, l'implementazione di strumenti e metodi di sicurezza mira a proteggere individui, aziende ed istituzioni da danni provenienti dall'esterno e dall'interno.
